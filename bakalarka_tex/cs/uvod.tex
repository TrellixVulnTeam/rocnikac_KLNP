\chapter*{Úvod}
\addcontentsline{toc}{chapter}{Úvod}

Městská hromadná doprava v~Praze a~Středočeském kraji je jedním z~hlavních pilířů přepravy osob na tomto území. Jejím rozsahem a~důležitostí se přímo dotýká každého z~nás a~její fungování do značné míry ovlivňuje naše konání v~krátkém i~dlouhém časovém horizontu.

\bigbreak

Každého cestujícího v~přepravě jistě někdy trápilo zpoždění svého spoje. To člověka přivádí k~myšlenkám, zda by nebylo možné určit s~jakou pravidelností, pokud s~nějakou, taková zpoždění vznikají. A~zda by nemohl být včas informován o~vzniklé anomálii a~vzniklém zpoždění.

\bigbreak

Ve vymezené oblasti operuje spousta soukromých i~městských dopravců. Ti, kteří spadají do naší zájmové oblasti, zastřešují organizace \gls{ropid} a~\gls{idsk}, které objednávají jednotlivé spoje. Pro naši práci je důležité, že tyto organizace zadaly jednotlivým dopravcům vysílat aktuální polohy jejich vozů. Tato data o~polohách jsou přes zprostředkovatele zveřejňována na pražské datové platformě zvané Golemio\footnote{\url{www.golemio.cz}}, jež je ve správě společnosti Operátor ICT, a.\,s., která je ve vlastnictví hlavního města Praha. Takových spojů, o~kterých máme všechna požadovaná data, je v~pracovní den vypraveno necelých deset tisíc\footnote{ze dne 20.\,2.\,2020 podle testovacích dat}.

\section*{Definice problému}

Cílem této práce je zpřesnit odhad zpoždění vozidel veřejné hromadné dopravy (dále jen \gls{vhd}), zejména autobusů, na trase mezi dvěma sousedícími zastávkami. Dále pak tyto výsledky vizualizovat v~mapových podkladech.


\bigbreak

V době návrhu práce, kvůli právním komplikacím a~složitosti informačního systému, nebyla k~dispozici real-time data od majoritního dopravce na území Prahy \gls{dpp}  (\citet{Gurycova19}). Jelikož je práce zaměřena na odhad zpoždění spoje mezi dvěma sousedícími zastávkami na trase, má tedy větší význam odhadovat zpoždění mezi zastávkami, mezi kterými je větší vzdálenost. A~to jsou převážně spoje jedoucí mimo Prahu. Proto tato data z~\gls{dpp} nenabývají takové důležitosti, jako data od dopravců operujících mimo Prahu. Vzhledem k~tomu, že zbylí dopravci využívají k~přepravě cestujících převážně autobusy, bude práce vypracována pouze s~ohledem na autobusovou dopravu.

\bigbreak

V práci se tedy pokusíme využít dostupná otevřená real-time data k~získání informací o~zpoždění spojů na trase a~využít je k~lepším odhadům zpoždění. Řešení ovšem není založeno pouze na real-time datech, ale využívá také statická data o~jízdních řádech nebo zastávkách hromadné dopravy, jejichž zdrojem je přímo \gls{ropid}\footnote{\url{pid.cz/o-systemu/opendata/}} a~také mapové podklady. Ty jsou potřeba zejména pro vizualizaci zastávek a~jízdních řádů a~vykreslení trasy spoje přímo do mapy. Avšak i~tato statická data jsou dostupná přímo z~Datové platformy pomocí stejného rozhraní jako data real-timová.

\bigbreak

Protože disponujeme daty o~aktuálních polohách vozidel \gls{vhd}, která navíc rozšíříme o~lepší odhady zpoždění, nabízí se jejich využití tím, že budou zanesena do mapy, čímž vznikne vizuálně přívětivé uživatelské prostředí pro prohlížení aktuálního stavu sítě vozidel. V~práci tedy navrhujeme a~implementujeme uživatelskou aplikaci, která vozidla zobrazí a~bude komunikovat s~uživatelem tak, že na jeho žádost zobrazí více infomací o~daném spoji nebo vybrané zastávce.

\section*{Souhrn}

Klientská aplikace bude vytvořená pro webovou platformu, kód bude napsán ve standardních jazycích pro vývoj webových aplikací. Jsou jimi zejména \gls{html} a~\gls{js}.

\bigbreak

Celá serverová část je napsána v~jazyce Python\,3. Server bude sloužit pro stahování a~ukládání dat do \gls{sql} databáze, konkrétně implementace MySQL. Další část back-endu bude zpřístupňovat data z~databáze, určené pro klienstkou aplikaci.

\bigbreak

Jádro celé práce tvoří modul odhadu zpoždění. Zde používáme knihovny jazyka Python\,3~pro strojové učení scikit-learn a~pro práci s~velkými objemy dat NumPy. Zpoždění spojů budeme odhadovat pomocí pravděpodobnostních modelů natrénovaných na historických datech.

\bigbreak

V průběhu celé práce se setkávame s~grafy a~statistikami. Ty vyplývají z~dat, dle kterých byla celá práce testována. Konkrétně byla data sbírána ve dnech 20.\,2.\,2020 až 23.\,2.\,2020. Dále v~textu, kde se takové statistické údaje vyskytují, je vždy uvedeno i~z~jaké podmnožiny všech testovacích dat vycházejí. Všechny grafy, obrázky a~statistické údaje uvedené v~této práci, u~kterých není explicitně uveden zdroj, byly vytvořeny jako součást této práce a~jsou založeny na datech a~poznatcích získaných v~rámci této práce. Vstupní data jsou analyzována v~kapitole \ref{chapter:analyza_zdroje}.

\section*{Struktura dokumentu}

Tento dokument je rozdělen do 4 hlavních kapitol.

\subsection*{Analýza}

V této kapitole se zaměříme na detailní definici a~popis řešeného problému. Analyzujeme vstupní data a~jejich zdroj. Dále si ukážeme příklady již funkčních nástrojů vizualizující polohy vozidel a~jiná data a definujeme funkční požadavky na dílo.

\subsection*{Návrh řešení}

V této kapitole navrhneme databázi, do které budeme ukládat data, včetně algoritmu plnícího databázi. Poté navrhneme algoritmus, kterým budeme odhadovat zpoždění. A~na závěr kapitoly definujeme front-endovou aplikaci včetně serverové části.

\subsection*{Implementace}

Zde popíšeme implementaci konkrétních softwarových částí práce. Tedy zpracování dat, algoritmu odhadu zpoždění a~klientské aplikace.

\subsection*{Testování a~evaluace}

Ukážeme, že aplikace je řádně otestována po všech stránkách a~především porovnáme řešení této práce se stávajícím řešením odhadu zpoždění. Na závěr si ukážeme zajímavé statistiky o~jízdách vozidel \gls{vhd}.

\section*{Definice pojmů}

Tato práce zabíhá do velkého detailu problematiky \gls{vhd}. Protože je z~hlediska softwarového vývoje velmi důležité ujasnit si terminologii a~předcházet tak různým nedorozuměním, definujme si pojmy, které mohou běžně splývat.

\begin{itemize}

	\item Nástupiště -- Nástupiště je nejmenší bod v dopravní síti, který jsme schopni rozlišit. Od něj odjíždějí konkrétní vozidla.

	\item Zastávka / Stanice -- Rozdíl mezi zastávkou a~stanicí není jasně definován. Obecně se chápe, že stanice je většího rozsahu, tedy že má více nástupišť nebo je obsluhována více druhy dopravních prostředků. Stanicím a~zastávkám pak přísluší i~pojmenování.

	\item Jízdní řád -- Je definován posloupností zastávek, kterým náleží časy příjezdu a~odjezdu. Čas projetí zastávky je počítán vždy od půlnoci, tedy není vázán na konkrétní den.

	\item Spoj -- Spoj je definován jízdním řádem, dále mu přísluší informace o~jeho konečné stanici a~číslo. Z~definice jízdního řádu vyplývá, že jeden spoj může jet v~libovolný počet dnů, ale vždy ve stejný čas a~po stejné trase.

	\item Jízda -- Jízdou myslíme jednu konkrétní realizaci spoje.

\end{itemize}.

V~této práci na softwarové úrovni budeme výhradně pracovat s~nástupišti. Avšak pro zlepšení čitelnosti textu běžně používáme slovo zastávka i~ve smyslu nástupiště.
